# 猗兰集

## 猗兰集诗词选（二）

> 本文禁止以任何形式的复制、转载。  
> 版权所有，违法必究。

## 个人简介
李丹，字若冰，号寒蓠阁主、秋兰君，网名韵漓。民国86年(1997)生于渝州，郡望陇西，现居渝中。物联网工程师、独立学人，热爱诗词书画，坚持有光就读诗，无光就做梦，有个人诗词集《猗兰集》。

## 作品

无题  
意气当年不可收，回头渐觉始应休。辗翻反侧不能寐，独倚窗帷难解忧。  

贺新年  
渐近年关渐不安，增肥增寿两为难。抬头每是望真主，蹭壁多因想翠兰。饲料吃完偏嘴短，黄粱梦醒剩心酸。平生难弃五花肉，事到如今怕出栏。  

无题  
浪子如流欲洗尘，奇葩万朵一时新。雪山自古多禽兽，夜半发春犹吓人。  

古歌  
游戏能重开，江水去难回。感此泪零落，黄鸟亦哀哀。悲风吹四野，垂衣登古台。高歌荡中原，维以不永颓。往者去矣远，来者忽告催。亿载无穷极，白日久徘徊。长吁复短叹，柏树可相陪。  

苏中七战  
二十从军四十生，天兵如雪变阴晴。但让淮阴韩信在，云龙风虎恰相争。  

三所里行  
夜嘈点灯火，妇女在营房。我军屯价川，彼军插河梁。未战气先衰，如何不败亡。一溃三千里，人车徒悲伤。本欲万圣节，高歌还故乡。放哭野草间，上帝亦薄凉。  

无题  
百鬼巡街响，惊狂正捉单。悲风吹骨瘦，怨气绕梁寒。夜照楼台寂，宵听鸟兽叹。病中难入睡，独与落花残。  

听老妇砧衣  
四月春光好，怅然悲古今。红颜变白发，野水奏鸣禽。魏晋烟云在，风流几不寻。秦山忽破碎，池柳复低沉。未见秋兴泪，空闻老妇砧。满城琴电乐，与我并无临。  

悼亡诗  
*惊闻袁老逝世，援笔而引，诗以当哭*  
田间水稻青，天上浮云白。问道大无形，生民还有魄。山河失故人，餐饭知恩泽。把酒奠神农，江涛涨百尺。  

赵冯事件有感  
晓露春风俱有情，牡丹芍药各天成。明珠散了寻常事，入夜香云笼便生。  

庚子端午杂吟  
其一  
百尺波涛万卷尘，轻车载笑下烟津。舟中换了新渔父，香草何时变美人。​  
其二  
​九畹蘼芜风雨稠，汨罗江上一扁舟。自从屈子怀沙后，千里沧流换碧流。  
其三  
借水离尘断国忧，高辞留与帝王丘。后来多少兴亡事，总有英灵志未酬。  
其四  
山有魄兮兰有魂，江河常饮不劳樽。至清未必真无察，鱼鳖嘈嘈更满门。  

拟无题  
杨花落尽藕花香，秋雨声中又菊黄。色相诸般能替代，人间何地不凄凉。调醯调醴皆辛苦，言史言情必汉唐。虚抱琼楼水晶月，少年空说一生长。  

鹧鸪天  
尽日红炉坐到残，煮茶煮酒两为难。雪云近在湘帘外，心事遥思荆楚间。翻信息，看大千，征袍披上是南山。悠悠江水浮黄鹤，别有仙人泪未干。  

饮酒  
风亦斜来雨亦斜，于今才解阮生嗟。摩诃未得安身法，般若难求速算沙。一觉月星沉海底，十年兄弟各天涯。乃知酩酊忘忧草，岂有江湖醒酒花。  

秋兴八首步杜工部韵  
其一  
白云遥护失青林，名号春城气亦森。风过滇池三尺浪，花飞金马一层阴。重翻汉上题襟句，已隔樽前酬菊心。楼外高峰余落日，长街处处起鱼砧。  
其二  
楼影参差灯影斜，人间谁不惜繁华。寒蝉清露能知味，何客​银河可泛槎。半壁书香熏酒气，一帘月色洗秋笳。孟尝座下三千客，枕觉无非槐国花。  
其三  
如戟荷茎立夕晖，飘零残蕊气微微。寒鸦得食先知返，冷蝶贪香不肯飞。豆蔻词工垂老薄，江湖梦好少年违。逢人怕笑休文瘦，青玉盘中螃蟹肥。  
其四  
烂柯未上亦观棋，啄竹声清无喜悲。胜负从头多易主，春秋次第岂加时。无风熟叶旋旋下，静水新漪潋潋驰。欲解双征差一子，高枝小鼠似沉思。  
其五  
一山一山又一山，山山恍惚彩云间。百花谁嘱春天落，千色仙忘秋日关。云结烟萝游绮梦，水开秦镜醉红颜。当时犹怕难成忆，岁岁金风不误班。  
其六  
盘龙江上碧鸡头，花半春来柳半秋。为客酒添怀故酒，悲秋愁杂惜春愁。云晴天宇浮黄鹤，水暖烟汀宿白鸥。回首家山称鄙野，难扶浅棹达瀛州。  
其七  
楼船铁柱汉唐功，往事千年一梦中。月下美人空枕席，江边仙鹤唳秋风。凤凰不忆梧桐碧，波浪难追菡萏红。会意相逢才买酒，斜阳谈笑醉渔翁。  
其八  
一湖楼影自逶迤，十顷波翻云梦陂。自在红鱼游浅底，可怜黄鸟脆空枝。衣轻但起弦歌乐，食饱何干天序移。南渡文人归北后，丹青劳累只名垂。  

聚江阳别后作  
天赐长江水，云供笔架山。芙蓉诗眼阔，琥珀酒门闲。饮者寻仙去，幽居送月还。杯中容不下，分付洞庭间。  

春窗  
春窗久坐意如何，梦雨飞烟湿碧萝。卧草蔷薇时下泪，开苞芍药动离歌。别君时候才相信，三十年来得一蓑。不恨世人多负我，说来我亦负人多。  